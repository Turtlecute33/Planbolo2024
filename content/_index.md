---
title: 'Plan Bolo 2025: Bitcoin nella vita di tutti i giorni'
date: 2025-5-14T15:14:39+10:00
---

Il Plan Bolo è un evento dedicato a chiunque voglia scoprire Bitcoin attraverso un esperimento di economia circolare. Un'occasione per fare aperitivo, chiacchierare e fare acquisti in Bitcoin.

![](https://i.imgur.com/GGdw55o.jpeg)

📅 Sabato 14 giugno
📍 Giardini Margherita, Bologna
🕕 Dalle 18:00 fino all'1:00

Sabato 14 giugno, oltre a cibo e bevande, sarà possibile acquistare vestiti, libri, giocattoli etc nel nostro mercatino e divertirsi in una piccola sala giochi, il tutto **Bitcoin** only.

L'evento si inserisce all'interno della manifestazione sportiva/culturale denominata Gardens Sport Festival, che anima il Playground dei Giardini Margherita dal 31 maggio al 2 agosto. Tra gli eventi principali, verrà giocato il più importante torneo pro/am di basket in Italia, il Torneo Giardini Margherita Walter Bussolari; inoltre per tutto il periodo, sarà possibile assistere o partecipare a tornei di beach volley. Durante questi 2 mesi, i quattro punti ristoro accetteranno sempre pagamenti in Bitcoin. 
