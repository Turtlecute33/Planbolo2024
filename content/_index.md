---
title: 'Plan Bolo 2025: Bitcoin nella vita di tutti i giorni'
date: 2025-5-14T15:14:39+10:00
---

Il Plan Bolo è un evento dedicato a chiunque voglia scoprire Bitcoin attraverso un esperimento di economia circolare. Un'occasione per fare aperitivo, chiacchierare e fare acquisti in Bitcoin.

![](https://i.imgur.com/GGdw55o.jpeg)

📅 Sabato 14 giugno
📍 Giardini Margherita, Bologna
🕕 Dalle 18:00 fino all'1:00

Sabato 14 giugno, oltre a cibo e bevande, sarà possibile acquistare vestiti, libri, giocattoli etc nel nostro mercatino e divertirsi in una piccola sala giochi, il tutto **Bitcoin** only.

Per far conoscere Bitcoin allestiremo un punto informazioni e regaleremo 10/15€  in Sats (a seconda di una piccola proof of work) ai curiosi che potranno immediatamente sperimentarne le potenzialità. Per fare questo, chiediamo ai massimalisti più generosi una donazione (bottone a fine pagina). Tra i donatori, 5 fortunati vinceranno la maglietta dell'evento.

Inoltre, parte del ricavato della vendita delle bevande, che esclusivamente per la serata saranno tutte scontate del 20%, sarà devoluto a un’associazione umanitaria che diffonde la conoscenza di Bitcoin nei Paesi in via di sviluppo.

L’obiettivo di Plan Bolo è raccontare Bitcoin in modo semplice e concreto, mostrandone l’utilità nelle piccole transazioni quotidiane, senza tecnicismi ma con spirito di festa e condivisione.
