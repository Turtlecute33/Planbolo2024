---
title: 'Plan Bolo 2024'
date: 2018-11-28T15:14:39+10:00
---

Il Plan Bolo é un evento Bitcoin rivolto a chiunque sia interessato a scoprire questa tecnologia tramite un esperimento di economia circolare. Puoi venire a fare aperitivo e due chiacchiere e puoi anche acquistare al nostro mercatino in bitcoin!

![](https://i.imgur.com/GGdw55o.jpeg)

data e luogo: Sabato 29 giugno presso i giardini Margherita di Bologna dalle 18:00 fino a notte inoltrata

Nel cuore dell'estate 2024, Bologna diventerà il palcoscenico per sperimentare il potenziale di Bitcoin. 

L’occasione sarà il Gardens Sport Festival, che si svolge ai Giardini Margherita dai primi di giugno ai primi di agosto e che ha il suo culmine con lo storico Torneo Walter Bussolari Playground, il più importante torneo pro/am di basket in Italia.

Per tutta la durata della manifestazione saranno presenti quattro attività di ristorazione e tutte accetteranno bitcoin. In questa cornice, dopo l’entusiasmo della “versione 0” dello scorso anno, sabato 29 giugno ritorna Plan Bolo 2024, un vero e proprio evento dedicato a bitcoin. Durante la giornata, oltre a cibo e bevande, sarà anche possibile acquistare vestiti, libri, generi alimentari, giocattoli per bambini e molto altro, sempre utilizzando bitcoin.

Lo scopo è quello di raccontare la semplicità di un gesto, attraverso un’esperienza conviviale che vuole essere per tutti, ma che può segnare un passo significativo verso la possibile adozione di bitcoin nel commercio quotidiano. Un piccolo El Zonte Farmer’s Market, che un giorno potrebbe crescere e diventare un nuovo bell’esempio di vera economia circolare! 

Grazie ai fondi che verranno raccolti in questi mesi, ai curiosi e interessati verrà fatta una piccola donazione in bitcoin da poter spendere per la prima volta durante l'evento. Inoltre, verrà attrezzato un punto informativo a cui rivolgersi per fugare eventuali dubbi su questa nuova tecnologia. 
A fine giornata, metà dell'incasso ricavato dalla vendita delle bevande sarà devoluto a un’associazione umanitaria che promuove la conoscenza del protocollo Bitcoin in Paesi in via di sviluppo.

 Attraverso questa iniziativa, che è prima di tutto una festa, Bologna si propone di raccontare Bitcoin in modo diverso, esattamente per ciò che è. Senza la pretesa di insegnare concetti complicati, ma solo con l'intento di dimostrare come questa scoperta possa integrarsi armoniosamente nella vita di tutti i giorni, offrendo un’alternativa semplice e utile alle transazioni quotidiane.
 
Plan Bolo non è solo un evento, ma anche la visione di chi guarda al futuro con curiosità, apertura e ottimismo, pronto semplicemente ad accogliere le opportunità che la tecnologia ci riserva.
